# Interwiki-langlist

Interwiki-langlist to narzędzie napisane z myślą o Wikipedii, a dokładniej linkach typu interwiki,
prowadzących do Wikidanych, wstawianych za pomocą <code>{{link-interwiki}}</code>.

Narzędzie zamienia logo Wikidanych, występujące za czerwonym linkiem na literę 字. Po najechaniu na
nią myszą, wyświetla się lista języków, w których istnieje artykuł skojarzony z danym elementem
Wikidanych. Obok nich mogą być wyświetlone symbole, oznaczające wyróżnienie.

Języki układane są alfabetycznie, według kodów języka, jednak priorytet mają artykuły wyróżnione.
Domyślnie wyświetlane jest kilka języków, które rozszerzenie ULS oznacza jako „rekomendowane”.